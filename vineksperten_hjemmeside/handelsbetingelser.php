<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <p>1. Generel Information

Salg fra www.magasin.dk sker af Magasin du Nord, Kgs. Nytorv 13, 1095 København K, CVR.nr. 58191213, email: online@magasin.dk. Hvis du oplever problemer med din bestilling på www.magasin.dk eller ved øvrig brug af hjemmesiden, kontakt venligst vores Kundeservice på:

E-mail: online@magasin.dk
Tlf: 33 11 44 33
Se åbningstider her

Hvis der er dele af nedenstående betingelser, som du ikke forstår, anbefaler vi, at du kontakter Kundeservice, inden du begynder at bruge www.magasin.dk.

Det er på nuværende tidspunkt ikke muligt at kombinere køb af møbler med køb af andre varer på Magasin.dk. Såfremt du ønsker at købe andre varer, anbefaler vi , at du markerer produkterne som ”favorit” således at du efter at have afsluttet køb af møbler, let kan tilføje varerne til din kurv og gennemføre et nyt køb. OBS: Der gælder en udvidet leveringstid, ved køb af møbler. 
2. Vigtig meddelelse

LÆS VENLIGST FØLGENDE HANDELSBETINGELSER GRUNDIGT, INDEN DU BESTILLER VARER FRA WWW.MAGASIN.DK.

Disse handelsbetingelser ("Betingelserne") finder anvendelse, når du køber varer på www.magasin.dk. Handelsbetingelserne kan blive opdateret fra tid til anden (for eksempel for at afspejle ændringer i teknologien, vores forretningsmodel, vores systemkapacitet eller i relevante love og regler), og derfor beder vi dig godkende Betingelserne, hver gang du handler hos os. Enhver reference til "dig" eller "din" betyder dig som bruger af www.magasin.dk, enhver reference til "vi", "os" eller "vores" betyder Magasin.

Hvis du ikke accepterer Betingelserne ved aktiv afkrydsning i forbindelse med hvert køb, kan du ikke bestille eller købe varer på www.magasin.dk.

Du har ret til at træde tilbage fra denne aftale uden begrundelse inden for 30 dage efter den dag, hvor du eller en af dig angiven tredjemand, dog ikke transportøren, får varerne i fysisk besiddelse. Du afholder dog selv omkostninger forbundet med returnering af varer til Magasin. Læs mere under "Fortrydelsesret".

Købelovens mangels-regler finder anvendelse på dit køb, hvilket betyder, at du har visse lovbestemte garantier for varens kontraktsmæssighed. Læs mere under "Defekte varer og fejl-leverancer"

Magasin Onlineshop tager forbehold for tastefejl, prisfejl, udsolgte/udgåede varer og leveringssvigt fra vores leverandører.

Bestilling

Online-butikken er åben 24 timer i døgnet, men kan dog være lukket som følge af vedligeholdelse. En bestilling som er afgivet på en offentlig fri- eller helligdag, vil blive behandlet den følgende hverdag.

Du skal være mindst 18 år gammel for at købe varer på www.magasin.dk samt besidde et gyldigt kreditkort, der er accepteret af os. Er du under 18 år gammel, skal du have et juridisk grundlag for at indgå en aftale med os.

Vi leverer kun i Danmark og ikke til udlandet.

Ved at afgive en bestilling på www.magasin.dk, fremsætter du et tilbud om at købe varen du har valgt, på de vilkår der fremgår af Betingelserne. Vi kan frit vælge at acceptere eller afslå dit tilbud om køb af varen, f.eks. hvis din bestilling indeholder tilbud om køb af flere eksemplarer af den samme vare. Indeholder din bestilling køb af flere forskellige varer, forbeholder vi os ret til at acceptere ordren delvist og afslå tilbud om køb af øvrige vare(r) under samme bestilling. Vi refunderer naturligvis eventuelt modtagne betalinger uden gebyrer eller andre omkostninger for dig.

Blandt andet forbeholder vi os ret til at afslå ethvert tilbud om køb i en af de følgende situationer, uden at være ansvarlige for erstatning eller andre omkostninger:

Dine betalingsoplysninger er ikke korrekte eller kan ikke verificeres.
Din bestilling er afgivet med det formål at begå bedrageri mv. eller afgivet i forbindelse med en strafbar handling eller anden ulovlig aktivitet.
Der opstår en utilsigtet fejl på www.magasin.dk, fx en betalings-fejl, en prisoplysningsfejl el.lign.
Vi har grund til at tro, at du er under 18 år gammel.
Vi kan kun acceptere tilbud fremsat på www.magasin.dk. Vi behandler ikke tilbud fremsat på anden måde f.eks. i e-mails, breve eller fax.

Det er dit ansvar at indtaste korrekte kontaktoplysninger i forbindelse med bestillingen. Grundet reglerne om beskyttelse af persondata, har vi ikke adgang til de indtastede oplysninger efter bestillingen er lagt og vi kan derfor ikke gøres ansvarlige ved fejl i indtastningen.

På hvilket tidspunkt i bestillingsprocessen er du bundet af din ordre?

Inden afgivelse af bestillingen har du mulighed for at ændre de oplysninger, som du har indtastet, herunder leverings- og betalingsoplysninger. Du har også mulighed for at ændre varerne eller fjerne varer fra din indkøbskurv.

I det øjeblik du klikker på ”Godkend og betal”, aktualiserer du betaling og kvitteringen vises på din skærm, og du er bundet af dit fremsatte tilbud. Læs venligst mere under "Fortrydelsesret".

Kvitteringen, som du modtager under overskriften ”Tak for din bestilling”, er en automatisk bekræftelse på, at vi har modtaget dit tilbud. Vær opmærksom på, at bekræftelsen ikke betyder, at vi har accepteret dit tilbud, og vi forbeholder os derfor retten til at afslå dit tilbud, selv om du har modtaget den automatiske bekræftelse, jf. ovenfor.

Kontakt venligst vores Kundeservice, hvis du begik en fejl, da du foretog bestillingen - de står klar til at hjælpe dig.

Accepterer vi dit tilbud, modtager du en e-mail fra os under overskriften, ”Din ordre er nu på vej”, der bekræfter at vi har accepteret din bestilling (ordrebekræftelse). Aftalen mellem os er indgået fra det tidpunkt, hvor ordrebekræftelsen er modtaget.

Efter indgåelsen af aftalen gælder reglerne om fortrydelsesret, se nedenfor.

Aftalens sprog

Aftalen kan kun indgås på dansk.

Adgang til aftalen

Med ordrebekræftelsen modtager du en bekræftelse på aftalens indhold samt en kopi af de accepterede Handelsbetingelser. Vi opbevarer indgåede aftaler, herunder dit tilbud og ordrebekræftelse, i et vist tidsrum, og vi anbefaler, at du ligeledes gemmer disse dokumenter, da de ikke nødvendigvis efterfølgende vil være tilgængelige på www.magasin.dk. Læs venligst mere under "Følg din bestilling og se historik".

Tiltag mod bedrageri

For at kunne beskytte dig og vores andre kunder mod bedrageri og for at opretholde et højt sikkerhedsniveau for online-køb, kan vi gennemføre verifikationscheck. Verifikationschecket kan omfatte de data du sender når du afgiver dit tilbud, herunder din adresse, betalingsoplysninger og screening af dit tilbud.

3. Betalingsmidler

Vi accepterer følgende betalingsmidler:

Dankort
Visa
Visa Electron
Mastercard
Magasin Kort
Diners Club
American Express
Maestro
MobilePay
Kontrolcifre (Credit Card verifikation nummer (CVV)

Betaler du med kreditkort, vil du blive bedt om at indtaste kortets kontrolcifre. Du finder de tre kontrolcifre på bagsiden af dit kreditkort, oftest i højre side af kreditkortets bagside. Kontrolcifrene er nødvendige for at betalingen kan gennemføres og for at opretholde et højt sikkerhedsniveau. Der kan også være andre tilsvarende sikkerhedsforanstaltninger

Betalingsprocedure

Når din vare forlader vores varelager for at blive leveret, vil din betaling blive trukket på den valgte betalingstjeneste.

Priser og levering

Alle de anførte priser for varer, leveringsomkostninger og andre omkostninger er inklusive skatter, moms og afgifter.
Omkostninger vedrørende levering, fragt eller porto kan variere og lægges til for hver bestilling.

Valuta

Du kan betale i Danske kroner (DKK).

4. Levering

Vi sender til hele Danmark. Vi leverer ikke til udlandet og ikke til Færøerne og Grønland.

Varer vil blive leveret på leveringsadressen, der angives ved bestillingen.
Der leveres varer alle ugens dage. Din vare vil blive leveret 1-3 hverdage efter bestillingen. For visse varer gælder særlige leveringsvilkår. Betingelserne vil fremgå specifikt forud for køb af disse varer.

Separate leveringer

Består din bestilling af flere varer, forbeholder vi os retten til at foretage separate leveringer. Separate leveringer kan være nødvendige, hvis visse varer er forsinkede eller ikke er på lager på bestillingstidspunktet eller såfremt de pågældende varer lagerføres på og afsendes fra forskellige adresser. Du vil forud for købet blive informeret om, at din bestilling er undergivet separate leveringer. Du vil ikke blive opkrævet ekstra leveringsomkostninger ved separate leveringer.

Ved forsendelse via Post Nord:

PRIVATPAKKER MED OMDELING
Der skal kvitteres for pakken ved modtagelsen. Det behøver nødvendigvis ikke være dig der kvitterer. Personer på leveringsadressen (fx et familiemedlem, en ven, receptionist etc.) kan således også kvittere for modtagelsen med bindende virkning for dig. Er der ingen til stede på leveringsadressen, når pakkebuddet kommer, lægges en advisering om, at pakken kan afhentes den efterfølgende dag på nærmeste udleveringssted – med mindre du er tilmeldt Modtagerflex. I sidstnævnte tilfælde stilles forsendelsen på et aftalt sted på adressen. Forsendelsen vil typisk blive opbevaret i maksimalt 14 dage før pakken returneres til os, som ikke-leveret. Husk at du via tilsendte T&T på e-mail kan følge forsendelsens forløb. Såfremt din pakke kan leveres i din postkasse, må pakkebuddet aflevere i denne, uden at indhente underskrift.

PRIVATPAKKER UDEN OMDELING
Er der valgt et afhentningssted sker leveringen til valgte postbutik, posthuset eller til Pakkeboks. Post Nord giver dig besked pr. sms eller e-mail, når pakken er på vej og klar til afhentning. Forsendelsen udleveres mod fremvisning af gyldig legitimation. Har du valgt levering til pakkeboks, bliver koden ligeledes tilsendt. Forsendelsen vil typisk blive opbevaret i maksimalt 14 dage før pakken returneres til os, som ikke leveret. Husk at du via tilsendte T&T på e-mail kan følge forsendelsens forløb.

Ved forsendelse via GLS:

GLS PAKKESHOP
Er leveringen valgt til pakkeshop, modtager du en besked pr. mail/sms, når din forsendelse er leveret til valgte pakkeshop. Forsendelsen udleveres mod fremvisning af gyldig legitimation indenfor den valgte pakkeshops åbningstider. Forsendelsen vil blive opbevaret i ca. 10 dage før pakken returneres til os, som ikke-leveret. Husk at du via tilsendte på e-mail T&T kan følge forsendelsens forløb.

GLS FIRMAADRESSE
Er leveringen valgt til din firmaadresse/arbejdsplads. Firmaadresse dækker også over levering til en offentlig arbejdsplads, institution, skole mv. Levering til firmaadresse finder sted i tidsrummet mellem kl. 8 - 16 på alle hverdage. Er der ingen til stede på leveringsadressen, vil GLS efterlade en advisering med pakkenummer og kontaktoplysninger til GLS, så du kan aftale et nyt afleveringstidspunkt. Husk at du via tilsendte på e-mail T&T kan følge forsendelsens forløb.

4.1 Levering af møbler

Møbler leveres kun til Jylland, Fyn, Sjælland, samt brofaste øer.

Alle møbler leveres med PostNord. Leveringstiden er 1-2 hverdage fra bestilling.

Levering af møbler koster DKK 299,00. Prisen er den samlede leveringspris, hvad enten du køber en eller flere varer.

Det er ikke muligt at vælge alternativ leveringsmetode. Levering sker i hverdage mellem kl. 8-16. Du modtager et opkald senest 30 minutter før levering. Møbler leveres ved kantstenen. Det er ikke muligt at bestille levering med indbæring.

Bemærk venligst, at du bærer risikoen for varen efter leveringen. Ser emballagen ud til at være skadet, bør du afvise at modtage varen. Ønsker du at klage over eventuelle fejl og mangler skal du informere os om det, læs mere under "Defekter varer og fejl-leverancer"

Det er ikke muligt at få indpakket møbler.

Forgæves levering

Såfremt du ikke er hjemme på det aftalte leveringstidspunkt, tager PostNord dine møbler med retur til deres terminal. Du skal herefter kontakte PostNord og aftale genlevering.

5. Fortrydelsesret (gælder kun for forbrugere)

Magasin giver dig ret til at fortryde en aftale uden begrundelse inden for 30 dage.

Fortrydelsesfristen udløber 30 dage efter den dag, hvor du eller en af dig angiven tredjemand, dog ikke transportøren, får varerne i fysisk besiddelse.

I tilfælde hvor flere forskellige varer er bestilt i én ordre, men leveres enkeltvis (dvs. separate leveringer), udløber fortrydelsesfristen 30 dage efter den dag, hvor du eller en af dig angivet tredjemand, dog ikke transportøren, får den sidste vare i fysisk besiddelse.

Det er ikke muligt at fortryde købet ved blot at nægte modtagelse af varen, se nærmere i afsnittet om returnering.

Fortrydelsesfristen er overholdt, hvis du sender din meddelelse om udøvelse af fortrydelsesretten, inden fortrydelsesfristen er udløbet.

Varer undtaget fortrydelsesretten

Følgende varetyper er undtaget fortrydelsesretten:

 Levering af varer, som er fremstillet efter forbrugerens specifikationer eller har fået et tydeligt personligt præg,
 Levering af forseglede varer, som af sundhedsbeskyttelses- eller hygiejnemæssige årsager ikke er egnet til at blive returneret, og hvor forseglingen er blevet brudt efter leveringen,
Du mister din fortrydelsesret, hvis du bryder forseglingen på varer, som af sundhedsbeskyttelses- eller hygiejnemæssige årssager ikke er egnet til at blive returneret.

Returnering

Ønsker du at returnere et møbel, skal du kontakte Magasins kundeservice via e-mail eller telefonisk, for at aftale afhentning. Varen afhentes ved kantsten.

Det er ikke muligt at returnere møbler købt på magasin.dk i Magasins fysiske forretninger.

Hvis du udøver din fortrydelsesret i denne aftale, refunderer vi alle betalinger modtaget fra dig, herunder leveringsomkostninger, uden unødig forsinkelse. Vi gennemfører en sådan tilbagebetaling med samme betalingsmiddel, som du benyttede ved den oprindelige transaktion. Under alle omstændigheder pålægges du ingen former for gebyrer som følge af tilbagebetalingen.

Vi kan tilbageholde tilbagebetalingen, indtil vi har modtaget varerne retur, eller du har fremlagt dokumentation for at have overgivet varerne til transportør, alt efter hvad der er tidligst. Magasin kan kræve dokumentation for de specifikke varer der er sendt retur, før tilbagebetalingen kan ske.

Du skal afholde de direkte udgifter i forbindelse med returnering af varen til os.

Varer der ikke betegnes som et møbel kan enten sendes retur med posten eller returneres direkte i et af vores fysiske stormagasiner.

Vi har på nuværende tidspunkt ikke mulighed for at acceptere returvarer sendt via DAO.

Ønsker du at sende varen retur til os, skal du udfylde den vedlagte Returseddel og sende varen til:

Magasin Onlineshop

c/o Prime Cargo A/S,

Nordager 28,
6000 Kolding, Danmark

Vi anbefaler, at du gemmer postkvitteringen som bevis for, at du har afleveret pakken til posten/transportøren.

Værdiforringelse

Manglende eller beskadiget emballage kan muligvis udgøre en værdiforringelse, så for at modtage den fulde købssum retur, anbefales det, at varen returneres i original emballage.

Du hæfter kun for eventuel forringelse af varernes værdi, som skyldes anden håndtering, end hvad der er nødvendigt for at fastslå varernes art, egenskaber og den måde, de fungerer på. Hvis du har taget varen i brug ud over hvad der er nødvendigt for at konstatere varens art, egenskaber og den måde den fungerer på, forbeholder vi os retten til, efter en konkret vurdering i hvert tilfælde, at reducere tilbagebetalingen eller lade tilbagebetalingen helt bortfalde.

Vær opmærksom på at du skal være forsigtig når du samler og/eller adskiller møbler, da skader på produktet kan medføre en værdiforringelse.

6. Reklamationsret

Når du handler som forbruger har du 24 måneders reklamationsret. Det betyder, at du enten kan få varen repareret, ombyttet, pengene tilbage eller afslag i prisen, afhængig af den konkrete situation. Det er et krav, at reklamationen er berettiget, og at manglen ikke er opstået som følge af en fejlagtig brug af produktet eller anden skadeforvoldende adfærd.

Hvis du ønsker at reklamere over en vare, skal du kontakte Magasins kundeservice via e-mail eller telefonisk.

Det er ikke muligt at reklamere over møbler købt på magasin.dk i Magasins fysiske forretninger.

Når du kontakter Kundeservice skal følgende være opfyldt for, at vi kan behandle reklamationen:

 Du skal gøre os opmærksomme på fejlen/manglen i rimelig tid efter konstatering af fejlen.
 Reklamation skal være os i hænde senest 24 måneder efter købet.
 Du skal oplyse bestillingsnummeret.
 Fejlen skal være tydligt beskrevet og der skal vedhæftes billeder.
 Varen skal være behandlet forsvarligt og korrekt vedligeholdt.
Du er ikke ansvarlig for omkostninger forbundet med returneringen af mangelfulde varer eller forkerte varer. Vi tilbagebetaler naturligvis købsprisen og de oprindelige leveringsomkostninger, når vi har modtaget varen.

Bemærk at møbler til salg på Magasin.dk ikke er fremstillet til erhvervsbrug, hvor der forventeligt er hårdere slid på møblerne end ved privatbrug. Benyttes møblerne til erhverv, er købet derfor ikke omfattet af reklamationsretten.

Hvad kan der ikke reklameres over

I møbelbranchen accepteres fx ikke reklamationer over naturens luner og kosmetiske afvigelser, som fx:

 Kosmetiske afvigelser der er usynlige ved alm. brug, fx på en skjult underside eller bagside.
Alm. forekommende variationer i træfiner.
 Alm. forekommende variationer i læder.
 Alm. forekommende knaster i massivt træ eller deres placering.
 Mindre luftbobler i glasblæste produkter.
 Eventuelle lyskilder og batterier, der medfølger en vare. Disse er ikke en del af varen, men medsendes som en service, for at hjælpe kunden til at fastslå hvilken type varen bruger.
 Unika og vintage produkter.
Transportskader

Alle transportskader skal meddeles hurtigst muligt til Magasins kundeservice.

Hvis du trods synlige huller, buler eller andre åbenlyse skader på pakken ikke straks gør indsigelse overfor fragtmanden, kan der opstå tvivl, om hvor pakken er blevet beskadiget, og du risikerer selv at hæfte for evt. skader på din vare.

Ved mistanke om fragtskader skal du:

 Tage billeder af pakken mens den er emballeret, og herefter evt. skader af din vare.
 Beholde alt emballage, idet det kan bruges til at dokumentere krav mod fragtfirma.
 Kontakte Magasins kundeservice.
Af bevismæssige årsager bør du kontakte os pr. telefon eller e-mail straks efter modtagelse. Gerne indenfor 24 timer.

7. Mangelfulde varer og forkerte varer

Hvis din vare lider af en mangel, eller vi har leveret forkerte varer, bedes du kontakte vores Kundeservice. I tilfælde af en mangelfuld vare eller forkert vare, kan du vælge mellem følgende muligheder:

Returnere varen og få refunderet købsprisen og alle leveringsomkostninger, når vores Kundeservice har behandlet returvarerne, eller
Beholde varen og anmode om en forholdsmæssig reduktion af købsprisen
Når du kontakter Kundeservice skal du oplyse bestillingsnummeret, eventuelt varenummer, og beskrive hvad der er galt med varen, herunder vedhæfte billede af varen der så vidt det er muligt viser defekten, for at modtage en returlabel. Magasin betaler returportoen. Returnering skal foregå på denne måde da Magasin ikke har mulighed for at refundere omkostninger ifm. returfragt.

Du er ikke ansvarlig for omkostninger forbundet med returneringen af mangelfulde varer eller forkerte varer. Vi tilbagebetaler naturligvis købsprisen og de oprindelige leveringsomkostninger, når vi har modtaget varen. Ønsker du, at vi leverer en tilsvarende vare til dig og er vi i stand hertil, refunderer vi ikke dine oprindelige leveringsomkostninger.

8. Andre forhold

Opdatering af www.magasin.dk

Vi gør vores bedste for at opdatere www.magasin.dk samt sikre, at priser, tilbud, beskrivelser og andre oplysninger om varerne er korrekte. Stavefejl, fejl i priser, tilbud, beskrivelser og andre oplysninger om varerne kan dog opstå. Opdager vi en fejl i prisen for en vare du har bestilt på www.magasin.dk, vil vi give dig besked hurtigt muligt. Under disse omstændigheder vil vi underrette dig om den korrekte pris for varen og give dig mulighed for at købe varen til den korrekte pris. Er vi ikke er i stand til opnå kontakt med dig, vil vi bruge vores ret til ikke at acceptere dit tilbud.

Gavekort

Denne vare sendes direkte fra vores samarbejdspartner gavekortet.dk. Levering sker med DAO eller Post Nord og vil være separat fra andre produkter, der evt. er bestilt på samme ordre. Leveringstiden vil være inden for 1-3 hverdage. Det er ikke muligt at tilføje gaveindpakning til denne vare.

For varer med specielle leveringsvilkår kan gælde specielle regler for at sende varen retur. Du er altid meget velkommen til at kontakte os for præcis information om din ordre. Skulle der mod forventning opstå problemer vil vi kontakte dig. Ved produkter med specielle leveringsvilkår, vil specifik leveringsinformation være oplyst over knappen 'Læg i kurv'.

Bemærk: Fortrydelsesretten på gavekort købt på www.magasin.dk er 14 dage. Såfremt du ønsker at udøve din fortrydelsesret skal gavekortet returneres til GoGift A/S, Mosedalvej 14, 2500 Valby. Ved returnering til GoGift A/S krediterer vi det betalte beløb og indsætter pengene på kontoen senest 14 dage efter modtagelsen. Husk at vedlægge oplysninger, der gør det muligt for os at identificere dig: navn, adresse og telefonnummer. Hvis du har gemt ordrebekræftelsen, må du også gerne sende en kopi med af denne. Magasin er ikke ansvarlig for gavekort der returneres, og som ikke når frem til os.

Force Majeure

Vi er ikke ansvarlige for forsinkelser eller manglende overholdelse af vores forpligtelser i henhold til Betingelserne, hvis forsinkelsen eller den manglende opfyldelse skyldes begivenheder, som ligger uden for vores rimelige kontrol.

Aftalens fuldstændighed

Disse Betingelser udgør de fuldstændige vilkår for aftalen mellem os.

Ugyldighed

Såfremt en eller flere af Betingelserne i nærværende Handelsbetingelser måtte blive erklæret helt eller delvist ugyldige, finder de øvrige bestemmelser fortsat anvendelse.

Overdragelse

Vi er berettigede til at overdrage vores rettigheder og forpligtelser i henhold til aftalen indgået med dig, til tredjemand. Overdragelsen er naturligvis forudsat af, at standarden af den service du modtager ikke forringes. Vi giver dig meddelelse om en eventuel overdragelse. Ved at acceptere disse vilkår samtykker du til en sådan eventuel fremtidig overdragelse. Samtidig accepterer du, at fra tidspunktet, hvor vi har givet dig meddelelse om overdragelsen, kan dine rettigheder kun gøres gældende overfor den pågældende tredjemand.

Personoplysninger

Vi behandler dine personoplysninger fortroligt. Læs venligst vores Persondatapolitik, som fortæller om hvordan vi bruger de personoplysninger, som du giver os i forbindelse med bestillingsproceduren og din brug af www.magasin.dk i øvrigt.

Klageadgang

Såfremt du skulle have nogle spørgsmål til eller er utilfreds med varen du har købt, kan du kontakte Magasin direkte på online@magasin.dk, hvor vi vil forsøge at afhjælpe problemet.

Hvis du er utilfreds med varen, du har købt og ikke kan blive enig med vores Kundeservice om en fornuftig løsning på tvisten, har Du adgang til at klage til Forbrugerklagenævnet. Du kan følge linket for at indgive en online klage hos Forbrugerklagenævnet.

Alternativt kan du rette skriftlig henvendelse til:
Center for Klageløsning
Carl Jacobsens Vej 35
2500 Valby

EU-Kommissionens online klageportal kan også anvendes ved indgivelse af en klage. Det er særlig relevant, hvis du er forbruger med bopæl i et andet EU-land. Klage indgives her:her.

Ved indgivelse af en klage skal du angive vores e-mail adresse online@magasin.dk

Lovvalg og værneting

Enhver aftale indgået mellem os under anvendelse af disse Betingelser er underlagt dansk ret. Enhver tvist som måtte opstå i forbindelse med vores aftale, herunder aftalens eksistens eller gyldighed, skal indbringes for en kompetent domstol i Danmark.</p>
</body>
</html>